<!DOCTYPE html>
<html>
  <head>
    <title></title>
    <link rel="stylesheet" href="../../style.css?v=1" />
    <meta http-equiv="Content-Type" content="text/html; charset=utf-8" />
  </head>
  <body class="2xl:max-w-xxl mx-auto w-full max-w-7xl px-4 md:px-6 lg:px-8 pt-6 pb-10 xl:pt-10 xl:pb-14">
    <div class="flex">
      <!-- Vasakpoolne fikseeritud ala -->
      <div class="mr-10 hidden w-56 flex-initial flex-shrink-0 lg:block">
        <!-- Tekstide menüü -->
        <nav class="lg:-ml-4 lg:mt-0.5">
          <section class="pb-5">
            <h3 class="mb-2 border-b border-gray-500 px-4 py-2.5 text-sm font-bold uppercase text-gray-700">Uurimissaalid</h3>
            <ul class="space-y-1">
              <li><a href="#" class="block rounded px-4 py-2 hover:bg-green-50">Tartu uurimissaal</a></li>
              <li><a href="#" class="block rounded px-4 py-2 hover:bg-green-50">Tallinna uurimissaal</a></li>
              <li><a href="#" class="block rounded px-4 py-2 hover:bg-green-50">Rakvere uurimissaal</a></li>
              <li><a href="#" class="block rounded px-4 py-2 hover:bg-green-50">Valga uurimissaal</a></li>
              <li><a href="#" class="block rounded px-4 py-2 hover:bg-green-50">Filmiarhiivi uurimissaal</a></li>
            </ul>
          </section>
          <section class="py-5">
            <h3 class="mb-2 border-b border-gray-500 px-4 py-2.5 text-sm font-bold uppercase text-gray-700">Teenused</h3>
            <ul class="space-y-1">
              <li><a href="#" class="block rounded px-4 py-2 hover:bg-green-50">Arhiivip&auml;ringu esitamine</a></li>
              <li><a href="#" class="block rounded px-4 py-2 hover:bg-green-50">S&auml;ilikute tellimine</a></li>
              <li><a href="#" class="block rounded px-4 py-2 hover:bg-green-50">Koopiate tellimine</a></li>
              <li><a href="#" class="block rounded px-4 py-2 hover:bg-green-50">Kauglaenutus</a></li>
              <li><a href="#" class="block rounded px-4 py-2 hover:bg-green-50">Arhiivi raamatukogud</a></li>
              <li><a href="#" class="block rounded px-4 py-2 hover:bg-green-50">Ekskursioonid ja arhiivitunnid</a></li>
              <li><a href="#" class="block rounded px-4 py-2 hover:bg-green-50">Filmide digiteerimine</a></li>
            </ul>
          </section>
          <section class="py-5">
            <h3 class="mb-2 border-b border-gray-500 px-4 py-2.5 text-sm font-bold uppercase text-gray-700">Arhiiviallikate kasutamine</h3>
            <ul class="space-y-1">
              <li><a href="#" class="block rounded px-4 py-2 hover:bg-green-50">Suguv&otilde;sauurimine</a></li>
              <li><a href="#" class="block rounded px-4 py-2 hover:bg-green-50"> Kohaajalugu</a></li>
              <li><a href="#" class="block rounded px-4 py-2 hover:bg-green-50">Kinnistud ja hooned</a></li>
              <li><a href="#" class="block rounded px-4 py-2 hover:bg-green-50">Kooliajalugu</a></li>
              <li><a href="#" class="block rounded px-4 py-2 hover:bg-green-50">&Otilde;ppet&ouml;&ouml;</a></li>
              <li><a href="#" class="block rounded px-4 py-2 hover:bg-green-50">Arhiiviallikatele viitamine</a></li>
              <li><a href="#" class="block rounded px-4 py-2 hover:bg-green-50">Lugemine ja t&otilde;lkimine</a></li>
              <li><a href="#" class="block rounded px-4 py-2 hover:bg-green-50">Paleograafia</a></li>
              <li><a href="#" class="block rounded px-4 py-2 hover:bg-green-50">Uurijate andmebaasid</a></li>
            </ul>
          </section>
        </nav>
      </div>
      <!-- Parempoolne kohanduv ala -->
      <div class="flex-1">

				<div class="prose max-w-none prose-img:rounded prose-img:m-0 prose-th:bg-gray-50 prose-td:align-top">

					<h1>Suguvõsauurimine</h1>

					<h2 id="article2">Siit leiate näpunäiteid, kuidas ise arhiivis oma sugupuud uurida</h2>

					<p>
						<strong>Vaata videot:
							<a href="https://youtu.be/PSFEIi-UBQs" target="_blank">Kuidas alustada sugupuu uurimisega?</a>
						</strong>
					</p>
					<p>
						Enamikku meist huvitab perekonnalugu. Perekond on üks väheseid stabiilseid kooslusi kiirelt teisenevas maailmas. See on eestlase identiteedi jaoks olulisem kui paljudele suurtele rahvastele — meie ajalugu ei tunne kuningaid ega vürste, kuid teadmine, et meie esivanemad on sajandeid sellel maal oma elu korraldamise eest võidelnud, annab tänapäeval ning ka tulevikus jõudu ja tahet töötada oma maa ja rahva heaks.
					</p>
					<p>
						Enamik eestlasi saab oma sugupuu tagasi viia 18. sajandi algusesse. Sugupuu koostamine nõuab küll omajagu eelteadmisi ning ettenägemata hulgal kannatust ja aega, kuid — tahtjale ei ole miski raske! Selleks on lihtsalt vaja tunda eestlastest talurahva ajaloo üldjooni, harjuda lugema käsikirjalist saksa- ja venekeelset teksti ning teada ajalooliste terminite tähendust (viimaste puhul leiab abi näiteks Saaga
						<a href="http://www.ra.ee/dgs/guide.php?tid=1&iid=&tbn=1&lev=yes&lst=&gid=17&hash=348f3b17d3be69cb450cf77af35a3e44" target="_blank">abimaterjalidest</a> ja
						<a href="http://www.isik.ee/foorum/" target="_blank">Perekonnaajaloo foorumist</a>).
					</p>
					<p>
						Enamik Eesti alasid läks uuele, Gregoriuse kalendrile üle 14. veebruaril 1918 (juba varem olid üle läinud Saksamaa poolt okupeeritud alad: Ruhnu alates 1. maist 1915, Saaremaa alates 16. oktoobrist 1917, Muhu alates 18. oktoobrist 1917, Hiiumaa alates 20. oktoobrist 1917). Seega tuleks arvestada, et arhiiviallikates esinevad kuupäevad enne 1918. a. veebruari on vana ehk Juliuse kalendri järgi (daatumite uude kalendrisse ümberarvestamisel tuleks 19. sajandi kuupäevale liita 12 päeva ja 20. sajandi alguse — alates 1. märtsist 1900 — kuupäevale 13 päeva).
					</p>
					<p>
						Samuti tuleb silmas pidada, et kuni 1930. aastate nimekorralduse seaduste kehtestamiseni võis üsna vabalt varieeruda nimede kirjapilt tulenevalt dokumendi keelest, vanast kirjaviisist, kirjutaja ja nimeomaniku äranägemisest, jms.
					</p>
					<p>
						Rahvusarhiiv säilitab hinnalist materjali iga perekonnaloo tarbeks. Siit leiab andmeid inimeste sünni, surma ja abiellumise, nende elukohtade ja tegevusalade kohta. Veelgi enam — säilinud on arvukalt isikutoimikuid (näiteks üliõpilas-, kohtu-, represseeritute toimikud), mis aitavad avada killukesi esivanemate argielust ja loomusest.
					</p>
					<p>
						Iseseisvalt saab perekonnalugu uurida digiteeritud arhivaalide portaalis
						<a href="http://www.ra.ee/dgs/explorer.php" target="_blank">Saaga</a>. Selleks tuleks end vaid kasutajaks
						<a href="https://www.ra.ee/vau/index.php/et/account/create" target="_blank">registreerida</a> (tasuta). Kõik Eesti avalikes arhiivides säilitatavad dokumendid ehk arhivaalid on kirjeldatud (nende pealkirjad ja arhiiviviited ehk leidandmed on näha) arhiivi infosüsteemis
						<a href="http://ais.ra.ee/" target="_blank">AIS</a>. Arhivaalidega, mis veel digikujul kättesaadavad ei ole, olete teretulnud tutvuma meie
						<a href="http://www.ra.ee/vau/index.php/et/page/article/index?menuId=11" target="_blank">uurimissaalidesse</a> või neist
						<a href="http://www.ra.ee/vau/index.php/et/page/article/index?menuId=10#article74" target="_blank">koopiaid tellima</a>.
					</p>

					<h2 id="article2">Millest alustada?</h2>

					<p>
					  Siit leiate kõige põhilisemad näpunäited selle kohta, kuidas suguvõsauurimist alustada. Internetis leidub mitmesuguseid juhiseid iseseisva perekonnaloo uurimise kohta, nagu näiteks
					  <a href="http://www.isik.ee/algus.html" target="_blank">"Millest alustada suguvõsauurimist"</a> Eesti Isikuloo Keskuse kodulehel. Ka võiksite tutvuda erialase kirjandusega (A. Must. Perekonnaloo uurija käsiraamat. Tallinn 2015; A. Must. Eestlaste perekonnaloo allikad. Tartu 2000; V. Vitkin. Suguvõsa uurimine: praktiline käsiraamat. Tallinn 2001 jm).
					</p>
					<p>
					  Suguvõsauurimise alustamiseks peaksite teadma esivanemate nimesid, sünni- ja surmaaegu ning kohti võimalikult kaugele ajas tagasi. Samuti võivad "otsa kätte juhatada" abiellumise ajad või elukohad. Andmete saamiseks võite küsitleda vanemaid sugulasi, vaadata läbi perekonnaarhiivis leiduvad vanad perekonnaseisutunnistused, mälestusteraamatud, märkmed piibli või kalendrite sisekaantel. Täpseid sünni- ja surmadaatumeid leiab sageli kodusurnuaialt. Abiks on ka
					  <a href="http://www.kalmistud.ee/" target="_blank">kalmistute register</a>. Kui esivanemad osalesid Esimeses maailmasõjas, võib abi olla andmebaasist
					  <a href="http://www.ra.ee/ilmasoda/" target="_blank">"Eestlased Esimeses maailmasõjas"</a>.
					</p>

					<h2 id="article3">Millises arhiivis leidub andmeid suguvõsa kohta?</h2>

					<p>
						Suur osa eestlaste perekonnaloo enam kasutatavaid allikaid on juba digiteeritud kujul kättesaadavad internetis
						<strong>
							<a href="http://www.ra.ee/dgs/explorer.php" target="_blank">Saagas</a>
						</strong>. Andmete leidmisel on abiks
						<a href="http://www.ra.ee/dgs/addon/nimreg/" target="_blank">nimeregister</a> ja teised andmebaasid, mis on koondatud arhiivi virtuaalse uurimissaali VAU
						<a href="http://www.ra.ee/vau/index.php/et" target="_blank">avalehele</a>.
					</p>
					<p>
						Infot selle kohta, milliseid dokumente üldse
						<strong>rahvusarhiivis</strong> säilitatakse, näeb
						<a href="http://ais.ra.ee/" target="_blank">arhiivi infosüsteemis AIS</a>, kuhu on jõutud sisestada juba kõikide arhivaalide ehk säilikute andmed (pealkirjad ja viited ehk leidandmed) ning kus võib erinevate otsisõnadega ja nimekujudega otsinguid teha. Kui otsingutulemuses arhivaali sinisel pealkirjal klikata, näeb avaneval leheküljel, millisesse arhiivifondi see kuulub, st millise omaaegse asutuse või organisatsiooni tegevuse käigus antud dokument tekkinud on, ning kus seda praegu säilitatakse. Kui arhivaal on juba digiteeritud, näeb samas linki "Vaata dokumenti". Kui seda linki ei paista, siis ei ole antud säilik veel digiteeritud ning sellega saab tutvuda originaalkujul vastavas
						<a href="http://www.ra.ee/vau/index.php/et/page/article/index?menuId=11" target="_blank">uurimissaalis</a> — AISi kirjes on ka otselink "Telli". Samuti on olemas
						<a href="http://www.ra.ee/vau/index.php/et/page/article/index?menuId=10#article74" target="_blank">koopiate tellimise</a> ja
						<a href="http://www.ra.ee/vau/index.php/et/page/article/index?menuId=12" target="_blank">kauglaenutusteenuse</a> võimalus.
					</p>
					<p>
						Ka paljude
						<strong>kirikute juures</strong> on kohapeal kirikuraamatuid, kus on enamasti andmed alates 1920.—1930. aastatest kogudusse kuulunud inimeste kohta. Neidki digiteeritakse järjest ja tehakse
						<a href="http://www.ra.ee/dgs/explorer.php?tid=43&tbn=1&lev=yes&hash=edc78c3e45fb5febc9c09993da08273b" target="_blank">Saaga</a> kaudu kättesaadavaks.
					</p>
					<p>
						1 juulil 1926 jõustus Eesti Vabariigis seadus, millega kirik lahutati riigist ja tegevust alustasid ilmalikud perekonnaseisuametnikud. Perekonnaseisuaktid ning perekirjad, viimaseid koostati aastail 1926.—1949., leiduvad enamasti maavalitsuste arhiivifondides. Pikka aega siseministeeriumi rahvastiku toimingute arhiivis hoiul olnud materjalid on koondatud arhiivifondi ERA.5201.
					</p>
					<p>
						Tallinna koguduste kirikuraamatuid ja Tallinna linna perekirju säilitatakse
						<strong>Tallinna Linnaarhiivis</strong>, kirikuraamatud on digiteerituna
						<a href="http://www.ra.ee/dgs/explorer.php?tid=1&tbn=1&lst=&hash=98c2ffffe9cf7cf469fc01020ea02480" target="_blank">Saagas</a>. Seal on säilitamisel ka Harjumaa vallavalitsuste dokumendid (ka
						<a href="http://www.ra.ee/dgs/explorer.php?tid=260&tbn=1&lev=yes&hash=cb7bbc6608640749b08b44574f2a5cd3" target="_blank">Saagas</a>) jm.
					</p>
					<p>
						<strong>Originaalide kasutamine</strong>
					</p>
					<p>
						Arhiivi üks põhiülesandeid on originaalide säilitamine. Seetõttu on lugejatele arhivaalide laenutamine lubatud ainult siis, kui need pole
						<em>saagastatud,</em> st kättesaadavad digiteerituna internetis
						<a href="http://www.ra.ee/dgs/explorer.php" target="_blank">Saaga</a> kaudu. Nii tagatakse arhivaalide võimalikult pikaajaline säilimine. Arhivaale saab laenutada ainult arhiivi uurimissaali, nende väljaviimine uurimissaalist ei ole lubatud.
					</p>


					<h2 id="article4">Kas saab tasu eest tellida oma sugupuu?</h2>

					<p>
						Kuna sugupuu koostamine eeldab suuremahulist uurimistööd, siis pole rahvusarhiivil võimalik sellist teenust pakkuda.
						<a href="http://genealoogia.ee/" target="_blank">Eesti Genealoogia Seltsi</a> andmetel pakub suguvõsauurimise teenust
						<a href="http://isik.ee/" target="_blank">Eesti Isikuloo Keskus</a>. Head nõu saab ka
						<a href="http://www.isik.ee/foorum/" target="_blank">Perekonnaajaloo foorumis</a>.
					</p>
					<p>
						Küll koostab rahvusarhiiv õiguste tõendamiseks arhiiviteatisi ja vastab infopäringutele (vt
						<a href="http://www.ra.ee/vau/index.php/et/page/article/index?menuId=9" target="_blank">lähemalt</a>).
					</p>

					<h2 id="article5">Perekonnanimede panek</h2>

					<p>
						Meil kõigil on o m a nimi. See on kui visiitkaart, mis saadab meid läbi elu. Nimi on oletatavasti sama vana kui keel, kuna kõnelise suhtlemise teke võimaldas hõlpsasti võtta kasutusele nimi kui keelelise koodi, et soodustada sotsiaalset läbikäimist. Kirjasõna ja asjaajamise tekkimise järel on nimi olnud vältimatu isikute identifitseerimise vahend. Tänapäeval peetakse üsna iseenesestmõistetavaks, et inimese nimi koosneb eesnimest (–nimedest) ja perekonnanimest. Ent see pole alati nii olnud. Kuidas on kujunenud eestlase nimi? Millist teavet leidub nimede kohta arhiiviallikates?
					</p>
					<p>
						<strong>Perekonnanimede-eelne aeg </strong>
					</p>
					<p>
						Isikunimesid leidub peaaegu igas arhiividokumendis. Enne 19. sajandi II veerandit oli perekonnanimi kõrgemast seisusest isikutel (aadel, vaimulikud) ning vähestel erinevate teenete eest vabakslastud talupoegadel. Enamik eestlasi omas vaid eesnime ja lisanime.
					</p>
					<p>
						Suurem osa <strong>eesnimedest ehk ristinimedest </strong>olid piibli– ja pühakute nimedest tuletatud nimed, st nende kohapealsed mugandused (Katarina on Kadri, Johannes on Jaan), kuna ristiusueelsed põlisnimed olid juba välja tõrjutud. Alles nimede eestistamise kampaania käigus 20. sajandi alguses omandasid suure osakaalu mitmesugused uued tuletatud nimed. Küllap on iga suguvõsauurija seisnud silmitsi hoomamatu Jaanide–Jüride või Liisude–Maride virvarriga, mille põhjustas lemmiknimede kasutamine ühes ja samas peres põlvkondade vältel. Seetõttu tuleks olla allikatest nopitud andmete töötlemisel ettevaatlik ning kahtluse korral kasutada isiku samasuse tõendamiseks teisi teadaolevaid andmeid (isanimi, sünnikoht ja –aeg vm). Oli nimesid, mis olid levinud üle terve maa, samal ajal kui mõnda kasutati vaid paikkonniti (nt Ingel saartel ja Lääne–Eestis, Hip Hargla ja Karula kihelkonnas).
					</p>
					<p>
						Eesti alal tekkisid <strong>lisanimed</strong> ilmselt enne võõrvallutajate sissetungi, 16. sajandil olid need juba üsna püsivad. 17.—18. sajandil oli eesti talupoegade nimesüsteem üldjoontes järgmine: nimi koosnes lisanimest ning selle järele kirjutatud ristinimest. Lisanimi võis kujuneda talunimest (Rabasaare Jaak), elukutsenimetusest (Nahkuri Mats), hüüdnimest (Venelase Jaak) või isanimest (Mardijaagu Hans). Kirikukirjades on nimed mõnikord kirjas veelgi üksikasjalikumalt: lisanimele järgneb vanaisa, isa ja isiku enda ristnimi. Näiteks nimes Ruga Hanso Jaani Peeter oli Ruga talunimi, mis oli ühtlasi selle kandjale lisanimeks, Hans oli nimekandja vanaisa, Jaan aga isa. Teisi perekonnaliikmeid nimetati perepea järgi. Kui ülalnimetatud isikul oli poeg Andres, nimetati teda kirikukirjades Ruga Peetri poeg Andres. Pärast meheleminekut omandas naine mehe nime: Ruga Jaani tütar Liso oli nüüd Allika Mihkli Juhani naine Liso, pärast mehe surma aga Allika Juhani lesk Liso. Osa isikunimesid sulas ajapikku lisanimeks, olles ühtlasi talunimeks (Jaani Jaagu Antsu poeg Mihkel on Jaaniku Antsu Mihkel). Olukorra teeb keerulisemaks see, et osa peresid omas pidevalt kaht paralleelset lisanime, näiteks Makkari talus elav ja kupja ametit pidav mees oli samaaegselt Kubja Tomas ja Makkari Tomas. Lisanimi ei olnud inimesele ametlikult kinnistatud, vaid oli pigem nagu tema aadress. Nii võis mees nimega Hanso Jaani sulane Toomas olla mõnes hilisemas sissekandes juba Jürihanso Jaani sulane Toomas. Just lahtise rahva, s.o sulaste ja vabadike lisanimed võisid väga muutuvad olla. Tähelepanekud näitavad, et üldisest foonist selgepiiriliselt eristuvad lisanimed olid üsna püsivad, patronüümse päritoluga nimed aga pigem ajutised. Talupoegade ja linlaste lisanimede struktuur oli mõneti erinev. Linnatraditsioonis kirjutati ristinimi reeglina lisanime ette (Jaan Kott). Talupojatraditsioonis asus ristinimi seevastu lisanime järel (Koti Jaan).
					</p>
					<p>
						<strong>Perekonnanimede panek </strong>
					</p>
					<p>
						19. sajandi alguses oli perekonnanimi (ka prii– või liignimi) vaid väikesel osal eestlastest. Massiline perekonnanimede panek langes pärisorjuse kaotamise perioodi. Samal ajal oli riigialamatele perekonnanimede andmine aktuaalne kogu saksa kultuuriruumis.
					</p>
					<p>
						Üldine nimepanek algas <strong>Liivimaal</strong>, kus see oli sätestatud 1819. aasta talurahvaseaduses, mille kohaselt pidid juba 1. augustiks 1826 olema valmis kõik hingeraamatud, kus meeste- ja naisterahvad koos oma perekonnanimedega kirjas oleksid. <strong>Põhja–Eestis </strong>seevastu talurahvaseadus (1816) nimepanekut ei käsitlenud, see viidi läbi aastatel 1830—1835 ilmselt Liivimaa kogemusest lähtudes. Erinevus oli selles, et kui Liivimaal anti nimed kihelkonniti, siis Eestimaal ühe mõisa piires korraga.
					</p>

					<p>Nimepaneku esmane allikas Liivimaal on 1826. aasta vaherevisjon (säilitatakse <a target="_blank" href="http://www.ra.ee/dgs/explorer.php?tid=34&amp;iid=200100001248&amp;tbn=1&amp;lev=yes&amp;lst=2&amp;hash=586d86e62323e3f072bc9d140fa5c181">Liivimaa kubermangu revisjonilehtede kollektsioonis, EAA.1865</a>) ning Eestimaal 1835. aasta perekonnanimede panemise raamat (<a target="_blank" href="http://www.ra.ee/dgs/explorer.php?tid=34&amp;iid=200100001247&amp;tbn=1&amp;lev=yes&amp;lst=2&amp;hash=7cb66d45ba54a0da049e234352d0ec04">Eestimaa kubermangu revisjonilehtede kollektsioonis, EAA.1864</a>). Kõik need on digiteerituna kättesaadavad <a target="_blank" href="http://www.ra.ee/dgs/explorer.php">Saagas</a>. Üksikuid nimepanekuprotokolle võib leiduda ka teistes arhiivifondides (nt koguduste, vallavalitsuste, linnade magistraatide fondides). Paraku ei ole kõik perekonnanimede panemise raamatud säilinud. Seda, kas ühe või teise mõisa kohta on need olemas, saab kontrollida hingerevisjonide registrist. Vähem tuntud allikad on 1820. aastate esimesel poolel koostatud ja kihelkonnakohtute fondides leiduvad nimekirjad vabastatud talupoegade kohta, kus on märgitud lisaks talunimele kõik priiks saanud talupojad koos perekonnanimedega. Tõsi, nimeraamatuid koostati vaid Liivimaal.</p>
					<p>Peamiselt 1826. aasta vaherevisjoni ja 1835. aasta perekonnanimede loetelu andmetele tuginedes on prof. Aadu Must ühes töörühmaga koostanud andmebaasi <a target="_blank" href="http://www.ra.ee/apps/onomastika/">Onomastika ehk Eesti perekonnanimede algkodude andmebaasi</a>. Vastuses kuvatakse vald ja kihelkond, kus nimi pandi.</p>
					<p>Alates 1826./1835. aastast on eestlased ka teistes arhiiviallikates kirjas koos perekonnanimega. NB! Siin ja edaspidi esitatud allikanäiteid saab lugeda ja vaadata pildil klikates.</p>
					<p>Tartu rahulepingu (1920) alusel Eesti külge liidetud <strong>Petseri maakonnas ja Narvatagustes valdades</strong> sai enamik elanikkonnast perekonnanime alles 1921. aasta kevadel Vabariigi Valitsuse poolt vastu võetud seaduse alusel (vt Riigi Teataja 1921 nr 26 ja 58). Ühtlasi eestistati paljud venepärased ees– ja perekonnanimed (nt Ivanist sai Ivo, Feodorovist Kägu). Seni oli perekonnanimi vaid väiksel osal selle piirkonna elanikest, ülejäänuid  identifitseeriti kirikuraamatutes ja muudes asjaajamisdokumentides ees- ja isanime ning elukoha järgi.</p>
					<p><a target="_blank" href="http://www.ra.ee/dgs/explorer.php?tid=335&amp;tbn=1&amp;lst=2&amp;hash=490d94e777fcd753013476f85ace007e">Petserimaa ja Narvataguste maade elanike perekonnanimede komisjonide fondis (EAA.5433)</a> säilitatakse 1921.—1923. aastal koostatud perekonnanimede panemise protokolliraamatuid ning peamiselt aastatel 1950—1951 protokollide paremaks kasutamiseks loodud perekonnanimekartoteegi kaarte.</p>
					<table>
						<tr>
							<td><img src="/vau/upload/editor/day_130116/201301161052581099.jpg" alt="" height="277" width="181"></td>
							<td><em>Rõuge talupoegade allkirjad 1886. aasta jaanipäeval Rõuge mõisnikule saadetud protestikirjas tulevase pastori määramise küsimuses, EAA.1400.1.170</em></td>
						</tr>
					</table>
					<p>Nimepanemise protokollid on koostatud  linnade, valdade ja külade kaupa ning nendes on kirjas nime saanud  18-aastased ja vanemad isikud (uus nimi läks automaatselt üle ka  abikaasale ja alla 18–aastastele lastele). Kartoteegikaartidel on perekonnanimed tähestikulises järjekorras ja vastavale kaardile on perekonnanime juurde märgitud linn või vald, kus perekonnanimi pandi, samuti perekonnanime panemise protokolli number. Needki allikad on kõik Saagas kättesaadavad.</p>
					<table border="1">
						<tr>
							<td><img src="/vau/upload/editor/day_130116/201301161100463113.jpg" alt="" width="200"></td>
							<td><img src="/vau/upload/editor/day_130116/201301161101325113.jpg" alt="" width="200"></td>
							<td><em>Petseri vallas Melso külas 1921. aastal  pandud perekonnanimi Saarõoss nimepanemise protokollis ja 1950. aastatel koostatud kartoteegikaardil,<br>EAA.5433.1.7, l. 113; EAA.5433.1.37, l. 49 </em></td>
						</tr>
					</table>
					<p>Oluline on rõhutada, et <strong>nimede kirjaviis </strong>võis varasemates allikates kuni õigekirja normeerimiseni Eesti vabariigi ajal suuresti varieeruda. Nii võidi perekonnanimi <em>Sikk </em>erinevates allikates kirjutada kujul <em>Sikk, Sick, Siek</em> või <em>Sik</em>. Segadust nimede vallas tekitas ka õigeusku<em> </em>minek või, vastupidi, luteri usku tagasitulek ja sellega kaasnenud (re)transkribeerimine: <em>Leenast </em>sai <em>Jelisaveta</em>, liignimi <em>Ketle </em>teisenes mõnekümne aasta jooksul <em>Kiidli</em>´ks. Samuti võis nimi muutuda inimese asetumisel ühest seisusest teise (<em>Jaan Rätsepast</em> sai pärast kooli lõpetamist linnas <em>Johannes Schneider</em>). Seetõttu tuleks arhiivi infosüsteemis <a target="_blank" href="http://ais.ra.ee/">AIS</a>, <a target="_blank" href="http://www.ra.ee/dgs/addon/nimreg/">nimeregistris</a> või teistes otsiabivahendites päringut tehes kindlasti katsetada märksõnana erinevaid nimekujusid. Ka võib vastuseid juurde anda nime otsimine kirillitsas.</p>
					<table>
						<tr>
							<td title="/vau/upload/editor/day_130116/201301161106183241.jpg"><img src="/vau/upload/editor/day_130116/201301161106183241.jpg" alt="" width="200"></td>
							<td title="/vau/upload/editor/day_130116/201301161106372274.jpg"><img src="/vau/upload/editor/day_130116/201301161106372274.jpg" alt="" width="200"></td>
							<td><em>Kirjanik August Kitzbergi perekonnanimi on 1856. aasta sünnimeetrikas kujul<br>Kits.  20. sajandi alguse personaalraamatus on see teisenenud Kitzbergiks.<br>EAA.1275.1.124, l. 6; EAA.1254.1.231, l. 31p</em></td>
						</tr>
					</table>
					<p>Tänuväärne otsiabivahend on <a target="_blank" href="http://www.ra.ee/dgs/addon/nimreg/">nimeregister</a>, kus on indekseeritud peamiselt luteri koguduste personaalraamatutes leiduvad perekonnanimed. Juba on lisatud nimesid ka õigeusu koguduste kirikukirjadest. Tulevikus peakski andmebaas kujunema üldiseks nimeregistriks, mille kaudu leiaks hõlpsasti uuritava perekonna andmeteni nii kirikuraamatutes (sõltumata konfessioonist) kui teistes populaarsetes allikates.</p>
					<p><strong>Nimede muutmine</strong></p>
					<p>Kuni 1880. aastateni oli nimede muutmise reeglistik üsna ebaselge ning selle ametlik vormistamine küllaltki keeruline ja kulukas ettevõtmine. Kui protsess siiski käima lükati, vormistati nimemuutused kihelkonnakohtus ning aktid selle kohta saadeti kubermanguvalitsusse. Nendest fondidest maksab nimemuutuste kohta andmeid otsida. 1891. aastast alates oli nimede muutmine keisri pädevuses ja igasugune kohalik isetegevus lõpetati. Siiski näitavad allikad, et mõnikord lihtsalt muudeti nimi vallakirjades ja nii jäigi.</p>
					<p><strong>Kirjandus:</strong></p>
					<ul>
						<li>Eesti ajalugu, V. Pärisorjuse kaotamisest Vabadussõjani. Tartu 2010, lk 73–74.</li>
						<li>Kalle Lõuna. Petserimaa. Petserimaa integreerimine Eesti Vabariiki 1920−1940. Tallinn 2003, lk 66–67.</li>
						<li>Marju Malmberg-Forssell. 15 000 uut sugunime (1921) ja uute perekonnanimede omaksvõtt. Bakalaureusetöö. Juhendaja Annika Hussar. Tallinn: TPÜ 2002.</li>
						<li>Aadu Must. Eestlaste perekonnaloo allikad. Tartu 2000, lk 39–99.</li>
						<li>Mare Selli. Perekonnanimede panekust Eestis 1822–1835. Diplomitöö. Juhendaja prof Sulev Vahtre. Tartu 1968 (käsikiri TÜ ajaloo ja arheoloogia instituudi raamatukogus).</li>
					</ul>

					<h2 id="article6">Nimede eestistamine</h2>

					<p>
						Eesti vabariigi ajal tõusis päevakorda nimede eestistamise küsimus, kuna paljud 19. sajandi teisel veerandil antud nimed olid võõrapärased. Esimesel aastakümnel vormistati nimemuutusi üsna kasinalt. 1934. aastal aktualiseerus eesti nimede probleem seoses eestlastele perekonnanimede andmise 100. juubeliaastapäevaga. Soodsama pinnase lõi ka 1934. aasta märtsipööre, mille järel hakati valitsuses kõiki rahvuslikult tähtsaid küsimusi ka riiklikult tähtsatena käsitama. 13. juunil 1934 riigivanema kinnistuse saanud "Nimekorralduse seadus" vabastas võõrkeelsete ees- ja perekonnanimede muutmise järgnevaks kaheks aastaks igasugustest maksudest. Uuendusena loodi siseministeeriumis perekonnanimede kaitseregister, kuhu võisid oma nime lasta kanda need, kes olid oma nime eestistanud pärast 17. detsembrit 1919. Kaitseregistrisse kantud nime võis edaspidi anda vaid nimeomaniku sugulastele.
					</p>
					<p>
						22. oktoobril 1934 kinnitatud "Perekonnanimede korraldamise seadusega" loodi võimalus delegeerida nimede muutmine kohalikele perekonnaseisuametnikele ning 1. jaanuarist 1935 hakkaski kehtima nimede eestistamise lihtsustatud kord. Nime valikule olid seatud mitmed piirangud: ei tohtinud võtta tuntud tegelase või üldtuntud sugukonna perekonnanime; kaitstud nime; perekonnanime, millel on halb või labane tähendus, halb kõla, või mis on liiga laialt tarvitusel; võõrkeelset perekonnanime, kui sooviavaldaja on ise eesti rahvusest või kui tal on eestikujuline perekonnanimi. Hiljem lisandus veel üks piirang: uueks nimeks ei saanud võtta sellist, mis ei vasta eesti õigekeelsuse eeskirjadele.
					</p>
					<p>
						Rahvast kutsuti ajakirjanduse vahendusel üles oma nimesid eestistama. Kampaania keskne eesmärk oli saksapäraste nimede väljavahetamine. Selle kõrval eestistati ka paljud venepärased (Smirnov), halvakõlalised (Loll), humoorikad (Koll) ja loomanimed (Oinas), samuti eesnimed (Erichist sai Juhan). Üldse muutis 1930. aastate keskpaiku oma nime ligi 210 000 inimest.
					</p>
					<p>
						Ajavahemikus 1920—1940 vormistatud nimemuutmise aktid on leitavad Siseministeeriumi perekonnaarhiivi dokumentide kollektsioonist, ERA.5201. Nimede muutmise sooviavaldused ilmusid Riigi Teataja Lisas (märgiti ära sooviavaldaja(te) elukoht ja nimed, perekonnapea puhul ka sünniaeg ja –koht) ning pärast ühe–kahe kuu möödumist, kui protsesse ei järgnenud, ka nimemuutuste otsused. Riigi Teataja Lisadega saab tutvuda Rahvusarhiivi Tartu ja Tallinna uurimissaalis, samuti on need väljaanded olemas suuremates raamatukogudes.
					</p>
					<p>
						Nimede eestistamist kajastab
						<a href="http://www.ra.ee/apps/onomastika/index.php/et/nimemuutused/nimemuutusedPtl" target="_blank">Onomastika</a>
						andmebaas. Otsingut saab teha nii algse nime kui muutmise käigus antud nime järgi. Vastuses kuvatakse mõlemad nimekujud ning andmed aja ja koha kohta.
					</p>
				</div>
      </div>
    </div>
  </body>
</html>