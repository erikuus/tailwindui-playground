<!DOCTYPE html>
<html>
  <head>
    <title></title>
    <link rel="stylesheet" href="../../style.css?v=1" />
    <meta http-equiv="Content-Type" content="text/html; charset=utf-8" />
  </head>
  <body>
	<div style="font-size: 12px; width: auto; min-height: 0px; height: 384px;" id="yw4" class="ui-dialog-content ui-widget-content">
		<div class="prose">
			<h2>
				Kasutustingimused			
			</h2>
			<h4>Üldtingimused</h4><p>Rahvusarhiiv pakub VAU (edaspidi portaal) teenuseid vastavalt Eesti Vabariigi seadustele ja lähtuvalt Rahvusarhiivi arengukavast, teenindusstandardist ja teistest asutusesisestest aktidest, mis käsitlevad klienditeenindust.</p><p>Kõik portaali teenused on tasuta, välja arvatud need, mille osas on tasu õigusaktiga kehtestatud või riigiarhivaari käskkirjaga eraldi määratud (koopiad, arhiivipäringud, kauglaenutus).</p><p>Portaali kasutamine on lubatud vaid kõikide kasutustingimustega nõustumise korral.</p><p>Kasutajal on kohustus järgida portaali kasutamisel kõiki kohaldatavaid seadusi ning head tava.</p><p>Rahvusarhiivil on õigus piirata kasutaja juurdepääsu portaalile, kui kasutaja rikub käesolevaid kasutustingimusi.</p><h4>Mõisted</h4><p>Dokumendis esinevaid mõisted on järgmises tähenduses:<br><strong>Portaal</strong> – veebikeskkond www.ra.ee/vau/;<br><strong>Kasutaja</strong> – füüsilisest isikust portaali külastaja;<br><strong>Kasutajakonto</strong> – kasutajana registreerimine ja sisselogimine, mis tagab portaali kõikide teenuste ja funktsioonide kasutamise; <br><strong>Haldaja</strong> – portaali administreerimist korraldav isik;<br><strong>Kasutustingimused</strong> – käesoleva dokumendiga haldaja ja kasutaja vahel sõlmitud kokkulepe portaali kasutamiseks.</p><h4>Kasutaja õigused ja kohustused</h4><p><strong>Kasutajal on õigus: </strong><br>1) luua endale portaalis ainult üks kasutajakonto,<br>2) kasutada kõiki portaalis pakutavaid teenuseid,<br>3) teha haldajale parandusettepanekuid portaali arendamiseks.</p><p>Haldaja on tänulik kõigi parandusettepanekute eest ja arvestab nendega vastavalt võimalustele.</p><p><strong>Kasutaja kohustub:</strong><br>1) kasutajakonto loomisel ja kasutamisel esitama tõesed isikuandmed ja enda kohta kehtivad kontaktandmed;<br>2) mitte avaldama portaalis reklaami, vaenu õhutavaid või poliitilisi teadaandeid;<br>3) igakülgselt hoiduma teiste kasutajate halvustamisest ja diskrimineerimisest;<br>4) mitte rikkuma teiste kasutajate privaatsust ja võimalusi portaali mugavaks kasutamiseks;<br>5) arhiivimaterjalide publitseerimisel viitama arhiivile;<br>6) autoriõigusega kaitstud arhivaalide publitseerimisel juhinduma autoriõiguse seaduse sätetest.</p><p><strong>Kasutaja kinnitab</strong>, et on teadlik isikute õigusest perekonna- ja eraelu puutumatusele ning vastutab talle juhuslikult teatavaks saanud portaalis kättesaadavaks tehtud arhiiviallikates sisalduvate delikaatsete ja eraelu puudutavate isikuandmete kasutamise eest vastavalt kehtivale seadusandlusele.</p><h4>Haldaja õigused ja kohustused</h4><p><strong>Haldajal on õigus:</strong><br>1) muuta ja täiendada portaali funktsionaalsust, ülesehitust ja muid portaalielemente;<br>2) saata kasutajatele teadaandeid;<br>3) kustutada hinnanguid, kommentaare, teoseid jms andmeid, mille sisestamisel on kasutaja rikkunud kasutustingimustes seatud kohustusi või mis on vastuolus Eesti Vabariigis kehtivate õigusaktidega;<br>4) sulgeda kasutajakontosid ette hoiatamata, kui kasutaja on enda kohta loonud mitmeid kontosid, valinud kasutajakonto loomiseks ebasobiva kasutajanime või kui kontot kasutav isik rikub kasutajatingimusi; <br>5) blokeerida portaali külastamine kasutajale, kes rikub kasutustingimusi;<br>6) kasutustingimusi ühepoolselt muuta ja täiendada, teavitades muudatustest ja täiendustest portaalis asuvate vastavate teadete kaudu.</p><p>Haldaja ei ole kohustatud kasutaja poolt kasutustingimuste rikkumise korral kasutaja suhtes rakendatavaid meetmeid kasutajale põhjendama.</p><h4>Isikuandmete kaitse</h4><p>Kasutajakonto loomisega annab kasutaja haldajale nõusoleku oma isikuandmete töötlemiseks, kui see on vajalik portaali efektiivseks ja kasutajaskonnale lisaväärtust loovaks toimimiseks.</p><p>Kasutaja saab sisse logida oma kontole, et näha või kustutada oma isikuandmeid (nagu nimi, aadress, e-posti aadress ja telefoninumber). Samuti saab kasutaja haldajaga ühendust võtta e-posti teel (admin.vau@ra.ee), et paluda oma konto kustutada.</p><p>Haldaja on kohustatud eemaldama kasutaja isikuandmed (näiteks nime, aadressi, e-posti aadressi ja telefoninumberi) ja muud kasutaja kontoga seotud eelistused kohe pärast seda, kui kasutaja on e-posti teel (admin.vau@ra.ee) palunud oma konto kustutada.</p><p>Haldaja tagab portaali sisestatud isikuandmete konfidentsiaalsuse ega avalda kasutajate isikuandmeid kolmandatele isikutele, välja arvatud juhul, kui vastav kohustus tuleneb Eesti Vabariigis kehtivatest õigusaktidest või edastamine on vajalik kasutustingimuste täitmiseks.</p><p>Kasutaja saab isikuandmete kaitse kohta lugeda täpsemalt privaatsuspoliitika alt.</p><h4>Intellektuaalse omandi õiguste kaitse</h4><p>Kasutaja poolt portaali sisestatud linkide, andmebaaside, kommentaaride jms autoriõigused kuuluvad nende autoritele.</p><p>Portaalis kasutada olevate Rahvusarhiivi andmebaaside ja rakenduste õigused kuuluvad Rahvusarhiivile.</p><p>Arhiivimaterjalide publitseerimisel on viitamine arhiivile kohustuslik.</p>
		</div>
	</div>
  </body>
</html>